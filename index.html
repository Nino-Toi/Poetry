<!DOCTYPE html>
<html>
    <head>
        <title>უსიყვარულოდ</title>
    </head>
<body>
    <p>უსიყვარულოდ<br>
        მზე არ სუფევს ცის კამარაზე<br>
        სიო არ დაჰქრის, ტყე არ კრშება<br>
        სასიხარულოდ...<br>
        უსიყვარულოდ არ არსებობს<br>
        არც სილამაზე,<br>
        არც უკვდავება არ არსებობს<br>
        უსიყვარულოდ.<br>
        მაგრამ, სულ სხვაა სიყვარული<br>
        უკანასკნელი,<br>
        როგორც ყვავილი შემოდგომის<br>
        ხშირად პირველს სჯობს,<br>
        იგი არ უხმობს ქარიშხლიან<br>
        უმიზნო ვნებებს,<br>
        არც ყმაქვილურ ჟინს, არც ველურ ხმებს<br>
        იგი არ უხმობს...<br>
        და შემოდგომის სიცივეში<br>
        ველად გაზრდილი,<br>
        ის ზაფხულის ნაზ ყვავილებს<br>
        სულაც არა ჰგავს...<br>
        სიოს მაგივრად ქარიშხალი<br>
        ეალერსება<br>
        და ვნების ნაცვლად უხმო ალერსს<br>
        გარემოუცავს.<br>
        და ჭკნება, ჭკნება სიყვარული<br>
        უკანასკნელი,<br>
        ჭკნება მწუხარედ, ნაზად, მაგრამ<br>
        უსიხარულოდ.<br>
        და არ არსებობს ქვეყანაზე<br>
        თვიშ უკვდავება,<br>
        ჩვით უკვდავებაც არ არსებობს<br>
        უსიყვარულოდ.<br>
</p>
    <p style="text-align:right">გალაკტიონ ტაბიძე
        1914</p>
</body>    
</html>